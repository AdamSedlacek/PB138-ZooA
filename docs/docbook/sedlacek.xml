<?xml version="1.0" encoding="UTF-8"?>
<!DOCTYPE article PUBLIC "-//OASIS//DTD DocBook XML V4.5//EN"
"http://www.oasis-open.org/docbook/xml/4.5/docbookx.dtd">
<article>
  <info>
    <title>Závěrečná zpráva</title>
    <author>
      <personname>Adam Sedláček</personname>
      <affiliation>
        <orgname>MUNI</orgname>
      </affiliation>
    </author>
  </info>
  
  <section>
    <title>Projekt Zoo</title>

    <para>V rámci projektu rozšíření mobilní aplikace brněnské zoo jsem se
    ujal vedoucí role celkem čtyřčlenného týmu. Úkolem našeho projektu bylo
    přidání několika nových funkcí k již existující aplikaci dostupné na
    githubu v repositáři pod záštitou zadavatele tohoto projektu - Markem
    Grácem.</para>

    <section>
      <title>Rozdělení činností</title>

      <para>Po dvou konzultacích jsme se jako tým rozhodli zpracovat rozšíření
      několika tlačítek - tlačítko přehrání textu, tlačítko přehrání zvuku
      zvířete a tlačítko sdílení na sociálních sítích. Ta se měla nacházet v
      sekci se zvířaty, u každého zvířete zvlášť.</para>

      <para>Tlačítko pro přehrání textu mělo načíst zvukový soubor obsahující
      namluvený text, který se do aplikace implementuje až s tlačítkem.
      Obdobně je to s tlačítkem pro přehrání zvuku zvířete. Tyto dvě tlačítka
      tak plní obdobnou funkci a v rámci projektu se jí nadále věnovala
      Katarína Zubnárová. Přehrávání zvuku se pojilo s jistým omezením
      (rušením klidu a zvířat), a proto bylo zapotřebí implementovat funkci
      omezující přehrávání bez připojení sluchátek. Té se věnovala Kamila
      Chytalová. Poslední tlačítko mělo za cíl umožnit sdílení obsahu na
      sociálních sítích a zabývala se jím Klára Košecká.</para>
    </section>

    <section>
      <title>Podíl na činnosti</title>

      <para>Jakožto poslední člen týmu bez přidělené konkrétní funkce jsem se
      věnoval nejen vedení projektu a správě repozitáře na githubu, ale také
      řešení problémů spojených s vývojem aplikace, technických problémů a
      kontole v průběhu vývoje.</para>

      <para>Zpočátku se projekt setkal s mnohými obtížemi. Pro nás nové
      vývojové prostředí React-native a využívaný software Android Studio byli
      obtížné k pochopení, správné konfiguraci a následné práci. První fáze
      vývoje tak spíše cílila na zprovoznění vývojového prostředí, abychom
      mohli začít vyvíjet a testovat nové funkce na emulátoru androidu. Po
      úspěšném zprovoznění emulátoru se objevily další technické problémy, a
      sice nedostatek vhodného vybavení pro práci s Android Studiem některých
      člený týmu (nevhodný hardware pro tento software, nemožnost práce na
      školních počítačích). Proto bylo potřeba pracovat zprvu společně s
      využitím omezeného technického zázemí. Zde jsem se jako team leader
      věnoval organizování srazů a podněcoval jsem vývoj nových funkcí.</para>

      <para>Po vyřešení technických problémů byla rozdělena práce pro každého
      člena týmu dle jednotlivých funkcí. Zde jsem se nadále věnoval kontrole
      a testování výsledků, popřípadě asistenci při řešení složitějších
      problémů. Podílel jsem se tak na zpracování tlačítek pro přehrávání
      zvuku spolu s jejich propojením ke kontrole sluchátek. Tuto funkci jsme
      v konečné fázi nedokončili, kvůli nedostatku znalostí v této oblasti
      jsme nebyli schopni propojit kontrolu v jave spolu s přehráváním v
      javascriptu. Místo toho bylo navrhnuto zpracovat náhradu - vyskakovací
      upozornění, prosící uživatele o zapojení sluchátek.</para>

      <para>Kromě vývoje aplikace jsem měl také na starosti správu repozitáře
      na githubu. Součástí toho byla i tvorba wiki stránek projektu a webových
      stránek.</para>
    </section>
  </section>
</article>
